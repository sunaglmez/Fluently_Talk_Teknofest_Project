# Teknofest - İnsanlık Yararına Teknoloji Fluently Talk Projemiz

Kekemeliği olan bireylerin konuşma akıcılığının artırılmasını ve hayatlarındaki fiziksel ve psikolojik engellerin azaltılmasını sağlamak amacıyla mobil uygulama ile kontrol edilecek bir kulaklık cihazı üretmek.
Kekemelik yaşayan bireyler için kullanılan mevcut terapi uygulamalarından DAF (Geciktirilmiş İşitsel Geribildirim) ve Metronom zamanlı konuşma” olmak üzere iki tanesi seçilmiştir. Bu uygulamaların günlük hayattaki ve terapilerdeki kullanımını yaygınlaştıracak ve kolaylaştıracak yenilikçi bir fikir geliştirilmiştir. 

DAF ve Metronom zamanlı konuşma yöntemlerini, kulakiçi bluetooth kulaklık formunda tasarladığımız cihaz ve mobil uygulaması aracılığıyla bireyin kullanımına sunmayı hedefliyoruz. Tasarlanan cihaz, mobil uygulama arayüzünde GİG
modu (Geciktirilmiş İşitsel Geribildirim) ve Metronom modu olarak adlandırılacak iki farklı kullanım seçeneğine sahip olacaktır. 

## DAF(Gecikmeli İşitsel Geribildirim)
Telefon ekranında GİG modu seçildiğinde; kulaklıklar bireyin sesini mikrofon aracılığıyla kayıt eder ve kaydettiği ses üzerinde frekans düzenleme işlemleri yapar. Ardından bu düzenlenmiş sesi bireye gecikmeli olarak geri verir. Gecikme süresi, bireyin konuşma akıcılığı ve kekemelik seviyesine göre
kişiye özgü olarak ayarlanır. Bu sayede kişi konuşurken kendi konuşma sesini, olduğundan daha yavaş ve geç duyar. Dolayısıyla bireyin konuşması ve işitmesi arasında sağlıklı bir senkronizasyon sağlanır ve DAF yöntemi uygulanmış olur.

![Screenshot_1](https://github.com/sunaglmez/Fluently_Talk_Teknofest_Project/assets/109751575/737c7796-d110-45bf-974f-e25a2423c077)

## Metronom
Metronom modu seçildiğinde; birey, uygulama arayüzü üzerinden yapacağı düzenlemelerle ritmi ayarlar. Ardından ekrandaki başlat butonuna bastığında kulaklıklardan ritmik bir şekilde vuruş seslerini duyar. Bu modu kullanarak tercihine göre sesli okuma, monolog ya da konuşma ile terapi çalışması yapmış olur.

![Screenshot_2](https://github.com/sunaglmez/Fluently_Talk_Teknofest_Project/assets/109751575/0088239a-e8fb-4cdb-827e-37a87e5d16f0)

## Mobil Uygulama
Cihazımızın DAF ve Metronom zamanlı konuşma olmak üzere iki farklı uygulamayı tek bir cihazla kullanma imkanı sağlaması, gelişmiş bir mobil uygulama aracılığıyla kolaylıkla kontrol edilebilmesi, kullanım ayarlarının kişiye özgü düzenlenebilmesi, bluetooth bağlantısı ile kablosuz erişim sağlar.

![Screenshot_3](https://github.com/sunaglmez/Fluently_Talk_Teknofest_Project/assets/109751575/7ee34b86-1338-4dc6-8bd7-af0a3cad9e6f)
